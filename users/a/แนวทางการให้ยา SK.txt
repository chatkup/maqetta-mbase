แนวปฏิบัติการให้ยาละลายลิ่มเลือด (Streptokinase)

แพทย์
1. แพทย์ ประเมินผู้ป่วยก่อนให้ยาละลายลิ่มเลือดตามแบบประเมินผู้ป่วยที่รับการรักษาก่อนให้ยาละลายลิ่มเลือด 
2.  แพทย์ ให้ข้อมูลผู้ป่วยและญาติเกี่ยวกับความจำเป็นในการให้ยาละลายลิ่มเลือด อธิบายผลดีและภาวะแทรกซ้อนของยาละลายลิ่มเลือด การให้ยามีความปลอดภัยสูงในผู้ป่วยที่มีข้อบ่งชี้และไม่มีข้อห้าม ภาวะแทรกซ้อนที่รุนแรงที่อาจเกิดขึ้นมีน้อยมากเมื่อเทียบกับประโยชน์ที่ผู้ป่วยจะได้รับ เช่นเลือดออกในสมองพบร้อยละ 0.5-1.5 , Major bleeding ในระบบทางเดินอาหาร ร้อยละ 4-5  

พยาบาล
3. พยาบาล ให้ผู้ป่วยหรือญาติเซ็นใบยินยอมการได้รับยาละลายลิ่มเลือดในแบบประเมินผู้ป่วย   ที่ได้รับการรักษาก่อนให้ยาละลายลิ่มเลือด
(ข้อบ่งชี้การให้ยาละลายลิ่มเลือด   ผู้ป่วยที่มีอาการเจ็บแน่นหน้าอกที่ได้รับการวินิจฉัยว่าเป็นโรคกล้ามเนื้อหัวใจตายเฉียบพลัน (STEMI) ภายใน 12 ชั่วโมงหลังจากมีอาการ โดยไม่มีข้อห้ามการสั่งให้ยา Streptokinase  ให้ขนาด 1.5 ล้านยูนิต ในเวลา 60 นาที)
4.  พยาบาล เป็นผู้ให้ยาละลายลิ่มเลือดโดยเร็วที่สุด (หากสามารถเริ่มให้ได้ภายใน 30 นาทีหลังจากผู้ป่วยมาถึง รพ.จะได้ผลดี) โดยเตรียมและผสมยาตามขั้นตอนการเตรียมยา Streptokinase ดังนี้
 4.1. ละลายด้วย 0.9% NSS ควรฉีดสารละลายอย่างช้าๆ ด้านในบริเวณข้างขวดยา
 4.2. กลิ้งขวดยาอย่างช้าๆเพื่อให้ยาผสมเข้ากัน ห้ามเขย่า เนื่องจากทำให้เกิดฟองได้
 4.3  นำสารละลายที่ได้เจือจางผสมใน 0.9% NSS 100 ml
 4.4  ตรวจสอบดูว่ามีอนุภาคหรือการเปลี่ยนสีก่อนให้ยากับผู้ป่วย
 4.5  ห้ามผสมยาอื่นในภาชนะเดียวกัน
 4.6  ควรใช้สารละลายหลังผสมทันที เนื่องจากยาไม่มีส่วนผสมของสารกันเสีย และเก็บได้นาน 8 ชั่วโมงเท่านั้น


ข้อควรระวังขณะให้ยาละลายลิ่มเลือด
1. ห้ามให้ยา Streptokinase ซ้ำอีก ในผู้ป่วยที่เคยได้รับยา Streptokinase มาก่อน โดยให้เลือกใช้วิธีการขยายหลอดเลือดหัวใจด้วยบอลลูนแทน (PCI)
2. ควรให้สารน้ำแก่ผู้ป่วยให้เพียงพอ ร่วมกับพิจารณาหยุดยาที่มีฤทธิ์ลดความดันโลหิตชั่วคราว และ/หรือพิจารณาให้ยาเพิ่มความดันโลหิต พร้อมกับการให้ยา Streptokinase ในผู้ป่วยที่มีความดันโลหิตต่ำ
3. ควรพิจารณาทำการขยายหลอดเลือดหัวใจชนิดปฐม (Primary PCI) ในผู้ป่วยภาวะหัวใจล้มเหลว หรือผู้ป่วยที่พบหรือคาดว่าจะเกิด Cardiogenic Shock หากผู้ป่วยสามรถรับการขยายหลอดเลือดหัวใจได้ในเวลาที่เหมาะสม
4. ควรรักษาด้วยการให้เลือดและส่วนประกอบของเลือดทดแทนในผู้ป่วยที่เกิดภาวะเลือดออกรุนแรงหลังได้รับยาละลายลิ่มเลือด


การเฝ้าระวังหลังให้ยาละลายลิ่มเลือด SK
5. พยาบาล   เฝ้าระวังผลข้างเคียงและภาวะแทรกซ้อนจากการให้ยาละลายลิ่มเลือด โดยติดตามผู้ป่วยที่ได้รับยาละลายลิ่มเลือด ดังนี้
5.1. ต้องสังเกตอาการเจ็บหน้าอก อาการเหนื่อยของผู้ป่วยและอาการทั่วไป ตลอดจนติดตามV/S และ Monitor EKG อย่างใกล้ชิด หลังผู้ป่วยได้รับยาละลายลิ่มเลือด
5.2. ต้องติดตาม EKG 12 leads ทุก 30 นาที เพื่อประเมินการเปิดหลอดเลือดหัวใจ (reperfusion) หากอาการเจ็บหน้าอกลดลงและ EKG แสดง ST segment ลดต่ำลงอย่างน้อย ร้อยละ 50 ภายในช่วงเวลา 90-120 นาทีหลังเริ่มให้ยาละลายลิ่มเลือด แสดงว่าหลอดเลือดหัวใจน่าจะเปิด
5.3. รายงานแพทย์หากอาการเจ็บหน้าอกไม่ดีขึ้นและไม่มีสัญญาณของการเปิดหลอดเลือด (Reperfusion) ภายในช่วงเวลา 90-120 นาที หลังเริ่มให้ยาละลายลิ่มเลือดเพื่อพิจารณาทำการขยายหลอดเลือดหัวใจ (PCI) 



เกณฑ์การประเมินการเปิดหลออดเลือดหัวใจ (Reperfusion) หลังได้รับยาละลายลิ่มเลือด
อาการเจ็บแน่นหน้าอกลดลง หรือหายอย่างรวดเร็ว
EKG ส่วนของ ST ที่ยกสูงขึ้นกลับลงมาสู่เกณฑ์ปกติ (ST resolution) ภายใน 120 นาทีหลังได้รับยาละลายลิ่มเลือด
ภาวะหัวใจเต้นผิดจังหวะได้แก่
accelerated idioventricular rhythm
frequent premature ventricular complexes (พบได้ถี่มากขึ้นกว่าเดิม 2 เท่า ภายใน 90 นาทีหลังให้ยาละลายลิ่มเลือด)
nonsustained  ventricular  tachycardia
ระดับ cardiac enzyme CK-MB จะขึ้นสูงสุดประมาณ 12 ชั่วโมง หลังจากผู้ป่วยมีอาการเจ็บหน้าอก (ปกติถ้าไม่มี reperfusion ระดับ CK-MB จะขึ้นสูงสุดที่ 24-36 ชั่วโมง)